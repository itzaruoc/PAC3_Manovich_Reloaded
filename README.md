# PAC3_Manovich_Reloaded
REPTE-ACTIVITAT 3. Visionant el futur amb les ulleres de Manovich: redescobrint la hibridació - **Itzar Alejos Gonzàlez**

Autor: Itzar Alejos Gonzàlez \
Data: 10/12/2021

![Mitja hibrid!](https://images.pexels.com/photos/3183150/pexels-photo-3183150.jpeg?auto=compress&cs=tinysrgb&dpr=2&w=500 "Mitja hibrid")


## Plantejament

En aquest treball comentaré dos casos d'hibridació relativament nous, que gràcies a aquesta mescla de mitjans obrin panorames molt interessant de present i futur. Ajuntant art, tecnologia i innovació.


## Espectacles amb drons

En aquest primer cas d'hibridació volia presentar el que en angles es diu com "Drone light show". Consisteix a un espectacle de llums i so en el qual els protagonistes són els drons. El funcionament consta d'una sèrie de drons connectats entre ells que mitjançant software i hardware permeten fer figures en l'aire creant així il·lusions i moviments mai abans vists. En l'actualitat una de les empreses que porten aquests espectacles a un altre nivell és Intel, que ja des de fa uns anys realitza aquesta innovadora tècnica per a celebracions, esdeveniments esportius, festivals, etc.

![JJOO Intel Drone!](https://newsroom.intel.com/wp-content/uploads/sites/11/2018/02/Intel-Olympics-drone-show-1-2x1.jpg "JJOO Intel Drone")

L'espectacle de drons és un clar exemple d'hibridació no sols perquè engloba d'una manera perfectament encaixada el so, les llums i les animacions conjuntes que es puguin crear; sinó també perquè agafa el concepte primitiu d'una pel·lícula, d'una animació o inclús de la publicitat i els combina en un format físic (l'aire) creant així una barreja entre art, innovació i noves possibilitats d'entreteniment. Personalment, aquesta hibridació em recorda a altres hibridacions passades com el cinema o hibridacions més noves com el vídeo mapping 3d que juguen amb el format i l'essència dels seus predecessors. Aquí passa el mateix, aquesta conjunció de medis junt amb l'avanç de la tecnologia, fa noves realitats i noves maneres d'entendre els nous formats.

Com he comentat abans aquest és un bon exemple d'hibridació, igual que també és un bon exemple de la unió entre la tecnologia i l'art; ja que quan es vol començar amb un projecte com aquest, s'obrin principalment dos fils de treball: per una banda, la pluja d'idees de la part artística i visual (què es vol mostrar, quins colors tindrà, com seran les animacions, etc.); després tenim la part tecnològica, que ha d'aconseguir gràcies al software (interconnexió dels drons, zones de seguretat, geolocalització, programació de les animacions) i el hardware (leds, bateries, GPS, etc.) que tot s'uneixi a la perfecció per fer el millor espectacle possible.

![Intel Drone!](https://s1.eestatic.com/2019/02/04/actualidad/actualidad_373725426_130450564_900x563.jpg "Intel Drone")


En l'àmbit social una de les implicacions que té la implementació d'aquests nous espectacles és l'eliminació parcial o total dels focs d’artifici i la pirotècnica, ja que el resultat d'ambdós en alguns aspectes es pareixen (ja que els dos fan espectacles aeris) i poden servir per al mateix. I gràcies a aquest canvi de model, s'aconseguiria reduir el malestar animal que provoquen els focs d’artifici i la pirotècnica amb la contaminació acústica, així com certs fums.

Per acabar, voldria afegir que aquest tipus d'espectacles encara són molt nous i innovadors així com costosos, però si la tendència continua a l'alça, és molt probable que empreses locals innovadores puguin fer convenis amb universitats i centres "makers" per oferir aquest tipus d'espectacles a ciutats i pobles. I gràcies a aquests convenis reduir l'atur juvenil, teixir xarxes amb diferents entitats tant públiques com privades i en definitiva aconseguir models diferents amb una implicació global.



## Ulleres de realitat virtual

En aquest segon exemple d'hibridació vull exposar un concepte un poc més antic que l'anterior, però a pesar d'això encara té molt de recorregut per davant i en els últims anys estem veient el seu potencial; es tracta de la realitat virtual. Consisteix en una tècnica que mitjançant la generació per ordinador crea entorns i escenes que segons l'àmbit simulen la realitat. En aquests entorns i escenes els usuaris a través de dispositius com ulleres o cascs de realitat virtual poden submergir-se en aquest "món" i presenciar-ho com si sigués real.

![Ulleres de realitat virutal!](https://images.pexels.com/photos/6615084/pexels-photo-6615084.jpeg?auto=compress&cs=tinysrgb&dpr=2&h=750&w=1260 "Ulleres de realitat virtual")

Els usos d'aquesta tecnologia són molt diversos com ara l'educació, la psicoteràpia, la medicina, l'entreteniment, els videojocs, el software, etc. D'aquests els més importants són l'entreteniment, els videojocs i la medicina que ara passaré a descriure. En l'àmbit de l'entreteniment s'ha obert un nou marc i una nova manera d'entendre'l i és que moltes empreses com Samsung, Google o GoPro han optat per fer curtmetratges, escenografies i stop-motion més immersius on el protagonista és el mateix espectador. Una cosa pareguda passa amb els videojocs, però a diferència de l'entreteniment, aquesta a banda de la inversió, juga un paper fonamental la interactivitat i les decisions que pren l'usuari; fent així noves experiències i noves jugabilitats. Per últim tenim la medicina que amb un caràcter molt més tècnic i científic utilitza la realitat virtual per a moltíssimes coses, com pot ser per a l'aprenentatge de l'anatomia, per fer entrenaments quirúrgics dels futurs cirurgians i metges, etc. També gràcies a tècniques 3d i de modelatge els alumnes residents d'hospitals poden interactuar amb músculs, òrgans, nervis, etc. Per saber què fer en cada situació. Evidentment, al ser tot virtual tots els entrenaments quirúrgics són en ambients controlats fent així que l'alumen pugui repetir tantes voltes com vulgui, una operació sense perill de res.

La hibridació d'aquest mitjà és clara, combina perfectament el món del cinema, l’animació i els continguts interactius amb el món real, ja que la immersió pot arribar a ser quasi completa, fent així un nou mitja i una hibridació completa. En un principi pot parèixer que la immersió és només visual, però aquesta nova tècnica va molt més enllà i és que segons l'empresa que faci el producte, afegeix certs "complements" que arriben a la immersió completa; aquests "complements" són: cascs amb so envoltant 360°, guants per "tocar" aquesta nova realitat i modular-la a gust del participant, vestits especials que simulen pressió, etc. Amb tot això aquesta nova realitat pot arribar a ser igual de real que la realitat.

![Boxa en realitat virtual!](https://images.pexels.com/photos/8097324/pexels-photo-8097324.jpeg?auto=compress&cs=tinysrgb&dpr=2&h=750&w=1260 "Boxa en realitat virtual")

La contrapartida de tot això, i que alguns usuaris experimenten, és que durant aquestes immersions poden ser nàusees, marejos, problemes en els sistemes vestibulars i els sistemes visuals. Sí que és cert que això depèn molt de l'usuari, ja que hi ha persones que al cap de pocs minuts poden començar a sentir els primers símptomes i hi han d'altres que poden estar gaudint durant hores i hores sense cap conseqüència. És per això que tant els creadors d'aquests nous mitjans, com les empreses que es dediquen al hardware i software de la realitat virtual han de tindre molt present a tots els usuaris per fer de l'experiència el més completa i enriquidora possible.

## Referències i bibliografia

- [Intel Drone](https://inteldronelightshows.com/)
- Manovich, Lev. (2013). **"El software toma el mando"**. Barcelona: Editorial UOC.
- [Wikipedia Realitat Virtual](https://es.wikipedia.org/wiki/Realidad_virtual)
- [Guia Markdown](https://www.markdownguide.org/basic-syntax/)

Imatges

- Fauxels. 2019. *Gent tassa treballant assegut* [Imatge]. [Pexels](https://www.pexels.com). Disponible a: [https://www.pexels.com/ca-es/foto/gent-tassa-treballant-assegut-3183150/](https://www.pexels.com/ca-es/foto/gent-tassa-treballant-assegut-3183150/)
- Intel Corporation. 2018. *XXIII Olympic Winter Games 2018* [Imatge]. [Intel Drone Shows](https://inteldronelightshows.com). Disponible a: [https://newsroom.intel.com/wp-content/uploads/sites/11/2018/02/Intel-Olympics-drone-show-1-2x1-690x345.jpg](https://newsroom.intel.com/wp-content/uploads/sites/11/2018/02/Intel-Olympics-drone-show-1-2x1-690x345.jpg)
- Intel Corporation. 2019. *Intel SBLIII Drones* [Imatge]. [Newsroom Intel](https://newsroom.intel.com). Disponible a: [https://simplecore.intel.com/newsroom/wp-content/uploads/sites/11/2019/02/Intel-SBLIII-Drones-5.jpg](https://simplecore.intel.com/newsroom/wp-content/uploads/sites/11/2019/02/Intel-SBLIII-Drones-5.jpg)
- RODNAE Productions. 2021. *Dona tecnologia activitat boxa* [Imatge]. [Pexels](https://www.pexels.com). Disponible a: [https://www.pexels.com/ca-es/foto/dona-tecnologia-activitat-boxa-8097324/](https://www.pexels.com/ca-es/foto/dona-tecnologia-activitat-boxa-8097324/)
- Tima Miroshnichenko. 2021. *Dona jugant jove dispositiu* [Imatge]. [Pexels](https://www.pexels.com). Disponible a: [https://www.pexels.com/ca-es/foto/dona-jugant-jove-dispositiu-6615084/](https://www.pexels.com/ca-es/foto/dona-jugant-jove-dispositiu-6615084/)
